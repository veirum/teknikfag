# Intelligente Systemer

*af Jeppe Veirum Larsen, senest opdateret Okt. 2020*

**Fag:** Teknikfag&nbsp; &nbsp; &nbsp; &nbsp;&nbsp; &nbsp; &nbsp;**Retning:** Digital Design og Udvikling

<br/>

![Systems](https://machinelearning.technicacuriosa.com/wp-content/uploads/sites/7/2018/11/Smart_Patent_Featured_Image-808x454.jpg)

<br/>

#### Temaer

- automatisering baseret på (robot)teknologi, data og AI
- automatisering af rutiner
- optimering af arbejdsprocesser og arbejdsmiljø
- styring af kommunikation og visuelt udtryk.
- programmerbar styring
- databehandling og AI



## Opgave

I skal finde en problemstilling hvor intelligente systemer kan afhjælpe, lette eller forbedre en opgave af valgfri karakter. Problemstillingen/feltet skal anayseres og munde ud i en problemformulering ligger op til at et problem løses af et intelligent system.

### Rapport

I skal lave en rapport med et omfang på 15 - 30 normalsider for en enkelt person plus 5 - 15 normalsider for hver ekstra person. Elever, der samarbejder i en gruppe, har fælles ansvar for det afleverede, uanset om skolens leder vælger at gennemføre den mundtlige del af prøven som individuel prøve eller som gruppeprøve.

### Produkt

Der skal fremstilles et produkt hvor funktionaliterne af det beskrevne system kan demonstreres. Hvad produktet består af og hvilken problemstilling den løser er valgfri.



## Hvad er intelligente systemer

Intelligente systemer  er teknologisk avancerede maskiner/systemer der opfanger og reagere på verden omkring dem. Disse systemer kan have mange former lige fra robot støvsugere til computer vision ansigtsgenkendelse eller Amazon's personaliserede shopping forslag.

Det er vigtigt ikke at blive overvældet. Det er bedre at lave en lille simpel ting man stille og rolig udvikler til at kunne gøre mere og mere avancerede ting.



### Human Computer Interaction

Ofte når man snakker om systemer der assistere mennesker kan det beskrives gennem en simpel model der stammer fra forskningsfeltet Human Computer Interaction (HCI), se modellen neden for.  

![HCI model](https://deseng.ryerson.ca/dokuwiki/_media/design:hmil-chapanis.png?w=350&tok=420af0)

Modellen beskriver interaktionen mellem menneske og maskine. Begge sider har en central processering enhed (computer/hjerne) og mulighed for at sanse (input) og påvirke verden (output). Den stiplede linie indikere interface det vil sige der hvor menneske og maskine mødes. 

## Gruppedannelse

I danner selv grupper på minimum 2 og maksimalt 3 personer. Grupperne skal meldes ind til jeres underviser, med navne og antal, inden dagen er omme.





## Tidsplan

Nøgle datoer for perioden.

| Dato             | Uge   | Beskrivelse                        |
| ---------------- | ----- | ---------------------------------- |
| 26/10 2020       | 44    | Udlevering af projektbeskrivelse   |
| 9/11 2020        | 46    | Aflevering af projektbeskrivelse   |
| 25/1 - 27/1 2021 | 4 - 5 | Værkstedsdage                      |
| 11/2 2021        | 6     | Aflevering af projekt senest 15.00 |
| 22/2 2021        | 8     | Fremlæggelse af projekt            |
| 1/3 2021         | 9     | Udlevering af eksamensprojekt      |



## Projektstyring

I SKAL benytte Trello og tidslinie til projektstyring. Underviseren skal inviteres til jeres Trello board.



## Fremlæggelse

Fremlæggelsen bliver gruppevis og kun for læreren. Hver gruppe får 20 min. per person til at præsentere projektet. En plan vil blive udsendt når datoen for præsentationen nærmer sig.



## Fokuspunkter

- Udnyttelse af tiden
- Være voksne nok til at tage ansvar for egen læring
- Lad være med at spilde jeres tid

